# Základní pojmy z architektury počítačů

- Procesor
- Mikroprocesor
- Mikrořadič
## Procesor
**Procesorem** se rozumí základní jednotka počítače, tj. logický automat pro zpracování informací, obsahující aritmetickou jednotku a řadič (počítač bez periferních zařízení a bez hlavní paměti), chování je definováno programem.

- CPU (v počítači)
## Mikroprocesor
**Mikroprocesor** je malý procesor vyráběný technologií velké integrace, určen především na výpočty a logické funkce, je přednostně orientován na operace nad slovy. Mikroprocesor nemůže samostatně pracovat, protože ke své funkci potřebuje další periferie, které nejsou součástí mikroprocesoru (např. paměť). Označení mikroprocesor se používá pro integrovaný obvod, jehož součástí může být i více CPU.

- uCPU
## Mikrořadič
**Mikrořadič** (microcontroller, monolitický mikropočítač, jednočipový mikropočítač) je mikropočítač v jednom integrovaném obvodu, ve kterém je integrovaná i RAM, ROM a případně další periferie. Většinou k němu stačí připojit krystalový rezonátor, napájení, vstupní a výstupní zařízení a samozřejmě vložit program, podle něhož bude pracovat.

- CPU
- ROM
- RAM