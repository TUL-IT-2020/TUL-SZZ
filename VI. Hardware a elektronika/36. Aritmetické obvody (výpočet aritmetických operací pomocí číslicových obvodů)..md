Obvody, zpracovávající aritmetické operace mezi vstupními daty mohou být jak sekvenční tak i pouze kombinační. V této kapitole uvedeme obvody a postupy využívané pro realizaci operace sčítání, odčítání, násobení a dělení.
Předpokládáme, že vstupní a výstupní data jsou vyjádřena v binární soustavě buď s pevnou, nebo pohyblivou řádovou čárkou.

V pevné řádové čárce bude číslo A rovno součtu součinů: $𝐴=𝑎_𝑛2^𝑛+𝑎_02^0+𝑎_{−1}2^{−1}+⋯+𝑎_{−𝑚}2^{−𝑚}$
kde $a_i$ je binární číslice nabývající dvou hodnot: 0 a 1. Číslo bude vyjádřeno pomocí příslušného počtu binárních číslic $a_n … a_0, a_{-1} … a_{-m}$. Mezi řádem „0“ a „-1“ píšeme „desetinnou“ čárku. Záporná čísla zobrazujeme pomocí některého z těchto kódů: přímý kód, kód s posunutou nulou, kód jednotkového doplňku a kód dvojkového doplňku.

Pro zobrazení reálných nebo příliš velkých celých čísel je výhodné použít pohyblivou řádovou čárku. Potom číslo A bude ve tvaru $A = M.2^E$, kde M je mantisa a E exponent

## Sčítačky #sčítačky
### Sčítačky pro nezáporná čísla
U sčítaček nezáporných čísel rozlišujeme přenos do řádu i, který budeme označovat $p_i$ přenos z řádu i, $q_i$ přenos z posledního řádu $q*$(přenos anglicky nazýváme carry). K přeplnění sčítačky dojde tehdy, když $q* =1$. Přenos $q*$ nazýváme přeplněním (overflow). Případné přeplnění je třeba při sčítání monitorovat a jeho výskyt ošetřit jako chybový výsledek.

![[Úplná jednobitová sčítačka.png]] 
>Úplná jednobitová sčítačka

Základním blokem sčítačky je úplná jednobitová sčítačka Obr. 60. Úplná jednobitová
sčítačka se skládá ze dvou polosčítaček a obvodu logického součtu. Polosčítačka vytváří na výstupu
s XOR ze vstupních bitů. Výstup q polosčítačky odpovídá logickému součinu vstupních proměnných
polosčítačky. Propojením polosčítaček podle Obr. 60 získáme na výstupu s součet mod 2 vstupních
proměnných, na výstupu q získáme logickou hodnotu odpovídající výrazu q = ab + ap + bp.
Porovnáme-li výstupní hodnoty úplné jednobitové sčítačky s hodnotami, které odpovídají
hodnotám součtu a přenosu do vyššího řádu v jednom řádu při sčítání binárních čísel, vidíme, že
kaskádní spojení úplných jednobitových sčítaček bude realizovat operaci sčítání binárních čísel

![[Paralelní sčítačka se sériovým přenosem.png]]
>Paralelní sčítačka se sériovým přenosem

> [!NOTE] Binární sčítání
> **Sečtěte čísla $11_{10}$ a $6_{10}$.**
> ---
> $0 1011_2$ | $11_{10}$
> $0 0110_2$ | $6_{10}$
> ---
> $10001_2$ | $17_{10}$

Vícebitové paralelní sčítačky vytvářejí vzhledem ke zřetězení jednobitových sčítaček značné zpoždění výstupu oproti některým vstupním proměnným. Je při tom otázkou, jak minimalizovat zpoždění sčítačky, popřípadě jak přizpůsobit sčítačku taktu hodinových pulsů, které synchronizují případné vstupní a výstupní registry. Maximální redukce nejdelšího zpoždění sčítačky je dosažena u sčítačky s predikcí přenosu. Tato sčítačka je vybavena rozsáhlým obvodem, který samostatně paralelním způsobem vypočítává přenosy mezi jednotlivými řády sčítačky a tím dochází ke zkrácení nejdelšího zpoždění v obvodu. Podrobnosti jsou složité.

![[Sériová sčítačka.png]]
>Sériová sčítačka

Hardwarově nejjednodušší sčítačkou je sčítačka sériová. Její výhodou kromě jednoduchého zapojení je malé zpoždění v kombinační logice a tím i možnost vyšší frekvence taktování. Principiální schéma je uvedeno na Obr. 63. Sčítačka vyžaduje současné přivádění odpovídajících sečítaných bitů vícebitového čísla od nejnižšího řádu po nejvyšší, přičemž v klopném obvodě D se
vždy uloží výstupní přenos, který je použit jako vstupní přenos pro následující zpracovávaný řád
sčítání. Výhybka ve zpětné vazbě sčítačky přepíná mezi vnějším vstupním přenosem, který se může
uplatnit u nejnižšího řádu sčítání a přenosy uchovávanými v klopném obvodě. Vzhledem k tomu, že sčítání dvou m-bitových čísel trvá u sériové sčítačky m hodinových taktů, je možné zvolit jako kompromisní řešení sério-paralelní sčítačku

![[Sérioparalelní sčítačka.png]]
>Sérioparalelní sčítačka

## Odečítání #odečítání
Pro odečítání s výhodou využijeme sčítačku popsanou v předchozím odstavci doplněnou o případné obvody vytvářející jednotkový nebo dvojkový doplněk z menšitele.

Jednotkový doplněk kladného čísla je číslo samo, ze záporného čísla získáme doplněk tím, že invertujeme všechny bity absolutní hodnoty čísla. Odečtení provedeme jako součet jednotkových doplňků kladného a záporného čísla a přičtením výstupního přenosu do nejnižšího řádu (kruhový přenos). Výsledek odečítání bude v kódu jednotkového doplňku.

> [!NOTE] Odečítání s jednotkovým doplňkem
> **S pomocí jednotkového doplňku odečtěte číslo $6_{10}$ od čísla $11_{10}$**
> ---
> $0 1011_2$ | $11_{10}$
> $1 1010_2$ | $-6_{10}$
> ---
> $1+00101_2$ | $5_{10}$

Nevýhodou využití jednotkového doplňku je dvojí obraz nuly. Získáme kladnou a zápornou
representaci nuly, z nichž jedna nemá využití.

Při použití dvojkového doplňku změníme u menšitele nuly na jedničky (a naopak) a
přičteme jedničku, výstupní přenos se nevyužije. Předpokládejme, že od čísla A odečítáme číslo B.

![[Odečítačka.png]] 
>Odečítačka

Odečítání provedeme ve sčítačce, kterou doplníme invertory na vstupech bitů operandu B a vstupním přenosem do sčítačky, který zajistí přičtení jedničky do nejnižšího řádu  Výsledek odečítání bude opět v kódu dvojkového doplňku.

> [!NOTE] Odečítání s dvojkovým doplňkem
> **S pomocí dvojkového doplňku odečtěte číslo $6_{10}$ od čísla $11_{10}$**
> ---
> $0 1011_2$ | $11_{10}$
> $1 1010_2$ | $-6_{10}$
> ---
> $1|00101_2$ | $5_{10}$
> 
>Při odečítání se místo pojmu výstupní přenos $q*$ používá pojem výpůjčka $v*$ (borrow).
>Platí  𝑞̅̅∗̅ =$𝑣*$
>$q*$=1↔ $𝑣*$=0 ↔A-B≥0
>$q*$=0↔ $𝑣*$=1 ↔A-B<0
>
>Je-li výsledek záporný, jeho absolutní hodnotu je možné získat opět dvojkovým doplňkem.

Porovnáme-li schéma paralelní sčítačky s odečítačkou vidíme, že oba obvody můžeme sloučit do univerzálního schématu sčítačky-odečítačky (Obr. 66). Ze schématu je vidět, že sčítačka-odečítačka
vytváří dvojkový doplněk operandu B a standardně sčítá dva operandy, které v případě, že jsou v kódu dvojkového doplňku, mohou být kladné i záporné, výsledek bude vždy správný, jestliže nedojde k jejímu přeplnění. Z tohoto důvodu je možné uvažovat o sčítačce jako o sčítačce-odečítačce pracující s operandy v kódu dvojkového doplňku.

![[Sčítačka-odečítačka v dvojkové doplňku.png]]
>Sčítačka-odečítačka v dvojkové doplňku

# Násobička #Násobička
Násobičky jsou často užívanými obvody, jelikož pomocí nich je možné realizovat filtry signálů při jejich zpracování. Rozdělujeme je na sériové a paralelní.

### Sériová násobička
Při sériovém násobení využíváme faktu, že v binární soustavě je aritmetické násobení dvou bitů rovno jejich logickému součinu. Operandy A a B a výsledek násobení C vyjádříme pomocí následujících výrazů: 
$$
A= \sum_{i=0}^{m}a_iz^i
$$
$$B=\sum_{j=0}^{m}b_jz^j$$
$$C=A*B=\sum_{j=0}^{m+n+1}c_jz^j$$
$$C=\sum_{j=0}^{n}Ab_jz^j$$
Poslední z uvedených výrazů je využitelný pro sériové násobení čísla A koeficienty z čísla B a postupnému přičítání výsledků k odpovídajícím řádům výsledku.


> [!NOTE] Ruční násobení v binární soustavě
> **Znásobte čísla $7_{10}$ a $5_{10}$**
> $111_2$
> $101_2$
> ---
> xx  111
> x 000
>111
>---
>$100011_2$

Násobení provádíme pomocí operací logického součinu přičítání a posunů v registrech C0 a C1. Počáteční hodnota registrů C0 a C1 je nulová. V prvním kroku k registru C0 přičteme výsledek logického součinu LSB čísla B a všech bitů čísla A. Výsledek posuneme o jednu pozici doprava ve spojeném posuvném registru C0C1. Proces opakujeme pro další bity čísla B. Po třech cyklech se vytvoří v registrech C0C1 výsledek C.

![[Sériová násobička.png]]
>Sériová násobička

| Operace | C1 | C0 |
| ---- | ---- | ---- |
| Přičtení 111 | 0111 | 000 |
| Posuv | 0011 | 1000 |
| Přičtení 000 | 0011 | 100 |
| Posuv | 0001 | 110 |
| Přičtení 111 | 1000 | 110 |
| Posuv | 0010 | 011 |
## Paralelní násobička  #Paralelní_násobička 
Násobení se provádí během jediného taktu hodin. Využívá se při tom  následujícího rozkladu výsledku C:
$$
C = \sum_{i=0}^{m}\sum_{j=0}^{n}a_j b_j2^{i+j}
$$
Výraz ai.bj ve dvojkové soustavě realizujeme jako log. součin, $2^{i+j}$ representuje posuv o $i+j$ míst doleva. Příklad realizace 4bitové paralelní násobičky je uveden v Obr. 71. Při realizaci násobičky pomocí logických obvodů vzniká pravidelná struktura se součinovými hradly (v Obr. 71 označeno &) a úplnými jednobitovými sčítačkami (na Obr. 70 označeny jako FA) a polo-sčítačkami (HA tamtéž).
>![[Paralelní násobička.png]]
>Paralelní násobička