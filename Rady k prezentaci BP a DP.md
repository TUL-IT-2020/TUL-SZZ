1.    Nezapomeňte se na začátku „výkladu“ především představit. Na prvním slajdu prezentace k obhajobě Vaší bakalářské práci uveďte název bakalářské práce, Vaše jméno a jméno vedoucího. Můžete také uvést jméno oponenta, ale to už záleží pouze na Vás.

2.    Vytvořte si osnovu Vaší obhajoby. Uveďte, všechny body, o kterých budete mluvit. Doporučujeme se nejprve zaměřit na cíl bakalářské práce. Představte členům komise, jaký přínos má práce do praxe a jaké jste zvolili metody. Právě cíl práce a její přidaná hodnota do praxe členy komise zajímá nejvíce.

3.    Zaměřte se na strukturu Vaší bakalářky, mluvte o návaznosti jednotlivých kapitol, které jsou logicky uspořádány a směřují k vytýčeným cílům. Představte řešenou problematiku a zaměřte se na teoretické vymezení. Není potřeba přednes natahovat, ale je nutné říci vše potřebné. Hlavně stručně a srozumitelně.

4.    V další části plynule přejděte do praktické části. Seznamte komisi s projektem, jaké metody byly použity, k jakým výsledkům jste došli (ty však budete podrobně komentovat později).

5.    V dalším kroku je potřeba podrobně popsat průběh projektu. Jinak řečeno, jakým způsobem jste postupovali, čeho jste docílili, co bylo úspěšné, na jaké překážky jste narazili apod.

6.    Představte výsledky Vašeho výzkumu. Můžete pro lepší prezentaci použít grafy, obrázky, tabulky případně také videa. Uveďte vše, co pomůže dokreslit celý výzkum a ukažte komisi, že jste si s výzkumem opravdu dali spoustu práce.

7.    Na závěr stručně celou bakalářskou práci shrňte, k jakým cílům jste došli a zda jste Vámi zvoleného cíle dosáhli. Uveďte, zda zvolené hypotézy byly vyvráceny nebo naopak potvrzeny. Okomentujte doporučení pro budoucí praxi, čím je Vaše práce přínosem. Můžete také naznačit směry dalšího výzkumu.

8.    Nakonec poděkujte Vašemu vedoucímu za pomoc. Nezapomeňte se rozloučit.